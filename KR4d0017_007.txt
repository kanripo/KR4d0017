# -*- mode: mandoku-view; -*-
#+TITLE: 文莊集
#+DATE: 2015-08-24 23:50:19.599353
#+PROPERTY: ID KR4d0017
#+PROPERTY: BASEEDITION WYG    
#+PROPERTY: JUAN 卷七
<pb:KR4d0017_WYG_007-1a>¶
欽定四庫全書¶
　文莊集巻七　　　　　　　宋　夏竦　撰¶
　　表¶
　　　辭資政殿大學士表¶
臣某言某月日三班奉職龎顯到州伏䝉聖慈賜臣勅¶
牒一道官誥一道特授臣依前本官充資政殿大學士¶
及准中書劄子奉聖㫖賜臣對衣金帶鞍轡馬恩惟圖¶
舊詎可妄要賞異及勞豈容虚受䖍瞻出綍愧極無顔¶
<pb:KR4d0017_WYG_007-1b>¶
臣某誠惶誠懼頓首頓首伏念臣本以孤生誤攀雋軌¶
頃由端右出總戎機儒服治兵易騰於衆誹丹誠許國¶
惟誓於明祇而繼戍涇鄜嘗嬰疾癘晝則力疾備冦夜¶
則丸艾灼膚矧夫義重於生固知死且不朽委形骸於¶
馬革等性命於鴻毛初無片言曾匄餘喘終更三嵗罷¶
守一麾視事踰時中乾卧病累旬不起九殞是濱况迺¶
萍津計居内地别無戎羌之禦遂祈汝蔡之遷䝉降侍¶
醫奔捄沈瘵儻未鄰於萬鬼誓復守於三邊昨兹春夏¶
<pb:KR4d0017_WYG_007-2a>¶
之交獲逢鍼石之益尚聞外警臨遣輔臣爰拜露章請¶
陪邊候但以于蕃之僻左未知異俗之懐來遽煩恩私¶
過極褒寵伏見朝廷待下賞勸從宜臣子立身出處有¶
禮病不任事則請告營醫疾既有瘳則首公復業顧無¶
可録是惟厥常又念前春常膺詔召官有擁旄之重禮¶
無俟駕之行不敢豫拜封章力避賢路洎還舊許方悞¶
顓䝉職巨寡謀累國傷體尚䝉寛宥特逭簡書而况今¶
者竊處近城宴安自逸求備邊瑣跬步未前儻不懇辭¶
<pb:KR4d0017_WYG_007-2b>¶
更貪異渥固當自訟何待人言此者伏遇尊位皇帝陛¶
下躬奮乾剛布昭天律濬發明詔洞判忠邪登用正人¶
昈分枉直陶唐之堲讒說虞舜之察邇言臣方敢備列¶
危衷乞還成命庶獲全於晩節更免遂於前非詎敢飾¶
情自昧丹臆¶
　　　謝授資政殿大學士表¶
臣某言今月十二日准樞宻院馬逓到詔書一道以臣¶
所上表為曾乞邊任䝉除資政殿大學士及有恩賜不¶
<pb:KR4d0017_WYG_007-3a>¶
敢當受陳乞宜不允者人言可畏實駭虚弦天聽盖髙¶
靡收渙汗載揆官閥罔措心顔臣某中謝洪惟先朝經¶
始内殿敞訪對之地謹備問之員擇人甚艱其職多闕¶
臣齒髮空悴績效靡章遭值聖時叨竊榮禄出入宰屬¶
塵㸃皇僚豈宜無功更冒清選而况向者邊書挿羽邏¶
騎具裝秦隴威兵酆雍謀帥本朝以年輩最舊勤拙粗¶
施擢於計廷付以戎警力小負重自見甚明就約辭危¶
臣節安在内惟策勵誓首險艱四改師屯三周嵗籥羌¶
<pb:KR4d0017_WYG_007-3b>¶
事圖上必深料於安危王師務全敢挑取於功譽終更¶
罷戍感疾營醫方匄近城以捄沈瘵不圖詔檢促覲宸¶
居權輿䜟工據崗敢辨季長辭銳飾貌難申省咎歸塗¶
逃形近邑監司按其粟錯都鄙陳於平條詩㑹餘蚳之¶
文簡凝含酖之墨寓趾泮水之罅側身攢羽之衝分沈¶
死灰趣畢殘喘伏遇尊位皇帝陛下宣精百度觀象九¶
乾剛健博臨髙明廣照深惟累洽之盛宜杜私黨之萌¶
或宗社阻憑干於衆憤則郊廟對越契於神歡中發¶
<pb:KR4d0017_WYG_007-4a>¶
芝函誕吿鵷序開悛止之路戒澆競之風俾棄私於所¶
天當首公於王室三辰增煥六合頓清人祇阜安道路¶
鼓舞復我醲化曾不崇朝臣方敢自上疾瘳請還邊候¶
亟瞻出綍之訓翻詒躍冶之羞况夫媿汗未乾悸膽猶¶
破苟遂非於覆轍必騰誚於刑章爰叙憂兢祈寢褒進¶
仰承日月之鑒俯哀螻蟻之心延登正人訪逮公論諒¶
臣孤立察臣前勞觀靡盬之篇采勤歸之義詔馭幸之¶
柄圖勸後之恩敦諭至明拜授斯寵忠臣共慰旅魄交¶
<pb:KR4d0017_WYG_007-4b>¶
寧期報徳於萬分誓捐生於百世感極惟涕陳叙罔周¶
　　　河南府到任謝上表¶
臣某言伏奉制命差判河南府兼西京留守司公事已¶
於今月九日到任訖偏陪五府歴守三都逢辰之榮曠¶
古無並臣中謝伏念臣人品至下門緒素寒孤苦一生¶
迍邅萬狀嵗月邁如郵置筋力困於泥塗謀巳弗臧舉¶
世詒誚往嵗召於中豫入長近樞昧遜讓於時賢實格¶
廢於成命間者起自渦曲往帥晉陽嘗面對於邇顔乞¶
<pb:KR4d0017_WYG_007-5a>¶
永從於外補懼以危迹復玷清時不圖再嵗之間忽補¶
鼎司之闕遽遷右府逮越周星掌虎旅之伍符宣龍韜¶
之聖畧雖矍鑠而自勉終邅坎以難工朝多正人日有¶
公議煩黄屋之掩蔽辱丹扆之辨明備位無顔謝負何¶
地而况鉅賢讓爵哲士辭榮晏然自安亦不知避尚賴¶
伏遇尊位皇帝陛下察臣闇懦止是顓愚愍臣憂勞别¶
無他累力排時論敷吿外廷進秩師垣均勞洛邑俾其¶
休逸保乃衰殘息偃無營冀漸生於髀肉責望不及將¶
<pb:KR4d0017_WYG_007-5b>¶
永脫於風波誓輸樂職之勤仰酬哀老之惠瞻望闕廷¶
臣無任戴天荷聖激切屏營之至謹奉表稱謝以聞臣¶
某誠榮誠感頓首頓首¶
　　　孟州到任謝上表¶
臣某言伏奉勅命赴孟州本任於今月二十一日上訖¶
班寛大之詔存拊吏民歌中和之詩祗見㕘佐勉厲衰¶
朽少謝矜憐臣某中謝伏念臣蚤以諸生幸逢清世勤¶
勞四紀險易一生筋力困於泥塗髀骨消於亭隧迄無¶
<pb:KR4d0017_WYG_007-6a>¶
纎效紀在本朝昨以竊位樞廷均勞洛宅寵冠九域地¶
首三都太髙則危暴長将折而况驛傳至逺迎勞尤艱¶
屬本鎮之缺官爰露章而布欵伏遇尊位皇帝陛下寳¶
慈體道求舊敦仁老馬力殫靡忘前效傷禽膽破知避¶
虚弦特允三城之求俾紓四體之責然而據河山之要¶
控魏晉之衝古多重兵代委名将方今租庾至闕閭里¶
尤虚浮梁有搴茭之役長隄乏為楗之備生以馭福實¶
銜佚老之恩職思其憂敢怠匪躬之節唯期夙夜仰答¶
<pb:KR4d0017_WYG_007-6b>¶
照臨¶
　　　辭兼侍中表¶
臣某言今月十八日姪女壻權國子監主簿髙直温到¶
西京伏䝉聖慈賜臣制命官誥特授臣依前檢校太師¶
兼侍中仍加食邑實封者擁旄本鎮已俯遂於厥誠參¶
乗東臺實迥踰於初望聞命震恐啓處不遑臣某中謝¶
伏念臣近以衰殘迫於迎勞求還近便之任止避曠殆¶
之愆向或所鎮並邊郡将無闕稍涉毫芒之幸敢萌遷¶
<pb:KR4d0017_WYG_007-7a>¶
徙之求况在前章備陳丹欵實無一字少飾片言其或¶
外叙衰殘内懐希覬有靦顔面更睹士流設逭典刑當¶
有陰罰不圖聖眷遽錫制恩若以念舊均慈則臣累官¶
巳重若以疇勞第賞則臣宣力無成伏况朝廷要官挑¶
取者難久天下公議巧避者愈彰儻詒有隧之深譏將¶
累挂車之善止此者伏遇尊位皇帝陛下慎徽百度精¶
汰庶官賞必計功禄無廢徳矧迺納言之重當圖汗馬¶
之勞豈容蒲栁之衰更竊金貂之賜伏望陛下哀臣介¶
<pb:KR4d0017_WYG_007-7b>¶
拙愍臣憂危特寢異恩聽守前職垂皤皤之髮庶無責¶
於時賢伐坎坎之輪免有妨於來寵誓堅㢘讓之節仰¶
醻覆露之仁¶
　　　謝授兼侍中表¶
臣某言今月二十二日伏奉詔命以臣所上表䝉恩特¶
授檢校太師兼侍中乞守舊官不許辭者芝函睿札諭¶
㫖於十行蟬冕要官升華於一品顧兹非據何但若驚¶
臣某中謝伏以㕘乘東臺納言内幄訪延宻政出納大¶
<pb:KR4d0017_WYG_007-8a>¶
猷制爵至崇兼官尤重或以尊懿戚或以馭戰功近世¶
儒臣罕得超授如臣者材品至下門地素寒偶階片文¶
仰會先聖冠制策之親選預東禁之精求夜寐夙興更¶
中外者四紀興利除害貫險易而一心若乃賑漢右餓¶
殍四十五萬餘口屏江西巫覡一千三百餘家屢承綸¶
綍之褒頗首循良之寄伏遇尊位皇帝陛下重暉繼照¶
求舊推恩擢參垂箔之近班實罄戴君之亮節洎乃海¶
隅聚冦責以敉寧闗内治兵委之經畫偶無愆素粗得¶
<pb:KR4d0017_WYG_007-8b>¶
全師聖念疇勞召長樞府又以并汾帥滿起付戎軺趙¶
魏卒驕就更邊戍載嚴軍律稍契前籌宸慈記功命亞¶
台席終以久供外役罕接雋游靡䘏寸長務責全徳一¶
則以聚羌逺塞是臣盡敵無能一則以雨土中都乃臣¶
治邊所召乞放還於舊任洎追返於渙恩上賴陛下諒¶
臣樸忠愍臣窮蹇力排羣議特逭簡書斷自穆清裁於¶
宥宻傷摧自悼矍鑠何堪尋䝉進秩師垣均勞洛宅而¶
又宻塗交㑹右族盛强寘法未能廢刑豈敢至有誣其¶
<pb:KR4d0017_WYG_007-9a>¶
加箠搆以凭輿復賴保全為臣辯雪再念臣本鎮甚邇¶
郡將未除爰叙艱危求換繁劇得請之日被賜已深如¶
脱樊籠頓解韁鎖豈謂洊頒明制誤賞無功補外常儀¶
靡諧於三讓發中温詔促預於七車敢不策勵羸軀矜¶
持晩節畢桑榆之暮齒答穹厚之鴻私¶
　　　謝男安期加職表¶
臣某言伏䝉聖慈特授臣男安期龍圖閣直學士知渭¶
州者公朝誤賞私室叨榮言念衰遲豈勝感慰臣某中¶
<pb:KR4d0017_WYG_007-9b>¶
謝伏念臣族本寒緒世無顯官闕食采之舊封墜滿籯¶
之前訓屬公台慎選之日實縉紳精汰之辰黄髮何堪¶
視維師之隆器賤息無算遷内閣之近僚繼承優假之¶
私豈殊前後之拜此盖伏遇尊位皇帝陛下睿明稽古¶
信厚記功以為造武公之衣周王所以旌善職封降戎¶
之檄漢帝所以顯忠臣斷自上心疏兹寵爵賞延於世¶
既横被於恩榮義重於生誓共期於報塞¶
　文莊集巻七¶
